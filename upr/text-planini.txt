Планини в България
Спокойно можем да наречем България планинска страна. Приблизително половината от нейната територия е заета от различни по площ, височина, характер и произход планински образувания. Всички те са брънка от мощната верига на Алпо-Хималаите, обхващаща множество планински системи на два континента - Европа и Азия.
Планините в България са изключително разнообразни. Ако им липсва нещо, то това са само “космическите” височини и вечните снегове и ледове. Малки и големи, голи и обрасли, заоблени и стръмни, ниски и високи, скалисти и откровено алпийски - всички те са достъпни през 4-те годишни сезона и предоставят неограничени възможности за отдих, спорт и туризъм.
Рила
Рила е най-високата планина в България и на Балканския полуостров. Намира се в югозападната част на страната, и по-точно в северозападния край на Рило-Родопския планински масив. Най-високият връх на планината – Мусала?, със своите 2925,2 m е и най-високият на Балканския полуостров и цяла Източна Европа.

Пирин
Пирин планина се намира в югозападната част на България и е в общ масив с Рила и Родопите. За разлика от Стара планина например, която се простира от запад на изток през цяла България, Пирин е малка, компактна. Тя заема 2585 квадратни километра територия, която обаче е със силно нагънат релеф – с многобройни стръмни върхове, отвесни пропасти, дълбоки долини.

Родопи
Родопите е планина в Южна България и Северна Гърция, част от Рило-Родопския масив. Тя е най-обширната планина в България и заема около една седма част от българската територия. Дължината ? е около 220 – 240 km, а ширината до 100 km. 